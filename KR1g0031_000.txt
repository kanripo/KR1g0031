# -*- mode: mandoku-view -*-
#+TITLE: 古經解鉤沉
#+DATE: 2018-03-30 13:56:40.127226
#+PROPERTY: ID KR1g0031
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1g0031_WYG_000-1a>¶
欽定四庫全書　　　　　經部七¶
　古經解鉤沉　　　　　　五經總義類¶
提要¶
¶
　　　　(臣)等謹案古經解鉤沉三十卷¶
¶
國朝余蕭客撰蕭客字仲林長洲人是編採録¶
¶
　　　　唐以前諸儒訓詁首為叙録一卷次周易一¶
　　　　卷尚書三卷毛詩一卷周禮一卷儀禮二卷¶
　　　　禮記四卷左傳七卷公羊傳一卷糓梁傳一¶
　　　　卷孝經一卷論語一卷孟子二卷爾雅三卷¶
<pb:KR1g0031_WYG_000-1b>¶
　　　　共三十卷而叙録周易左傳均各分子卷實¶
　　　　則三十三卷也自宋學大行唐以前訓詁之¶
　　　　傳率遭掊撃其書亦日就散亡沿及明人説¶
　　　　經者遂憑臆空談或蕩軼于規矩之外¶
¶
國朝儒術昌明士敦實學復仰逢我¶
¶
¶
皇上稽古右文¶
¶
¶
詔校刋十三經注疏¶
¶
<pb:KR1g0031_WYG_000-2a>¶
¶
頒行天下風教觀摩凡著述之家争奮發而求及¶
¶
　　　　于古蕭客是書其一也其叙録備述先儒名¶
　　　　氏爵里及所著義訓其書尚存者不載或名¶
　　　　存而其説不傳者亦不載餘則自諸家經解¶
　　　　所引旁及史傳類書凡唐以前之舊説有片¶
　　　　語單詞可考者悉著其目雖有人名而無書¶
　　　　名有書名而無人名者亦登之又以傳從經¶
　　　　鉤稽排比一一各著其所出之書並仿資暇¶
　　　　集龍龕手鏡之例兼著其書之卷第以示有¶
<pb:KR1g0031_WYG_000-2b>¶
　　　　徵又經文同異皆以北宋精本叅校正前明¶
　　　　監板之訛缺自序謂創始于己夘成藁于壬¶
　　　　午晝夜手録幾于在目青盲而後成帙其用¶
　　　　力亦云勤矣考山井鼎七經孟子考文梁皇¶
　　　　侃論語義疏日本尚有全帙又唐史徵周易¶
　　　　口訣義今永樂大典亦尚有其文是書列皇¶
　　　　氏書于佚亡而史氏書亦復未採葢海外之¶
<pb:KR1g0031_WYG_000-3a>¶
　　　　本僅得諸傳聞而天禄之珍久藏于清秘非¶
　　　　下里寒儒力所能睹也然經生耳目之所及¶
　　　　者則捃摭亦可謂備矣乾隆四十四年四月¶
　　　　恭校上¶
　　　　　　　總纂官(臣)紀昀(臣)陸錫熊(臣)孫士毅¶
　　　　　　　　　　總　校　官(臣)陸　費　墀¶
<pb:KR1g0031_WYG_000-3b>¶
