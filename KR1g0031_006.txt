# -*- mode: mandoku-view -*-
#+TITLE: 古經解鉤沉
#+DATE: 2018-03-30 14:14:50.277662
#+PROPERTY: ID KR1g0031
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷六
<pb:KR1g0031_WYG_006-1a>¶
欽定四庫全書¶
　古經解鈎沉卷六¶
　　　　　　　　　　　　　長洲余蕭客撰¶
毛詩上¶
¶
毛詩¶
　序垂世立教孔安國序(北堂書鈔十)¶
　解詩&KR0076;歌諷諭之聲也鄭𤣥六藝論(北堂書鈔九十五)¶
　自書契之興朴畧尚質面稱不為諂目諌不為謗君¶
　臣之接如朋友然在於懇誠而已斯道稍衰姦偽以¶
<pb:KR1g0031_WYG_006-1b>¶
　生上下相犯及其制禮尊君卑臣君道剛嚴臣道柔¶
　順於是箴諌者希情志不通故作詩者以誦其美而¶
　譏其過同(譜序疏)　子夏授高行子高行子授薛倉子¶
　薛倉子授帛妙子帛妙子授河間大毛公為故訓傳¶
　授趙人小毛公徐整毛詩譜暢(經典釋文一)¶
周南召南¶
　其地在南郡南陽之間韓嬰叙(水經注三十四)　房中之樂¶
<pb:KR1g0031_WYG_006-2a>¶
　&KR0076;歌周南召南而不用鐘磬之節王肅注(陳暘樂書百十三)¶
闗雎¶
　周衰所作齊詩(李樗黄櫄集解一)　康王政衰之詩同(鄭樵六經)¶
　(奥論三)　后夫人鷄鳴珮玉去君所周康王后不然故¶
　詩人嘆而傷之魯詩(洪邁容齋四筆一)　刺時也韓詩序(王應)¶
　(麟詩考六)¶
(序)風風也¶
　動物曰風託音曰諷劉瓛序義　用物感物則謂之¶
　諷崔靈恩集註¶
<pb:KR1g0031_WYG_006-2b>¶
　故政得失¶
　正齊人之得失周續之序義(並釋文五)¶
　雅¶
　夫風雅者體同而由我化物則謂之風物由我正則¶
　謂之雅考之禮教其歸不殊也同(北堂書鈔九十五)¶
關關雎鳩¶
　闗雎貞潔慎匹故人君退朝入於私宫后妃御見有¶
<pb:KR1g0031_WYG_006-3a>¶
　度應門擊柝鼓人上堂退反宴處體安志明今時大¶
　人内傾於色賢人見其萌故咏闗雎説淑女正容儀¶
　以刺時薛氏韓詩章句(後漢注二)¶
在河之洲¶
　雎鳩以聲相求必於河之洲隱蔽無人之處同(後漢書注)¶
　(二十八)¶
窈窕淑女¶
　盈其欲而不愆其徳其誠可比於金石其聲可内於¶
　宗廟詩傳(荀子十九)　淑女奉順坤徳成其紀綱韓詩(詩考)¶
<pb:KR1g0031_WYG_006-3b>¶
　(一)　窈窕專貞貌薛章句(文選注二十一)　善心曰窈善容¶
　曰窕王肅注(禮部韻畧三)¶
(箋)不嫉妬¶
　嫉音自徐邈音(影宋本釋文五)¶
左右流之¶
　左右音佐佑鄭𤣥音　如字王肅申毛(並釋文五)¶
鐘鼓樂之¶
<pb:KR1g0031_WYG_006-4a>¶
　度應門擊柝鼓人上堂退反宴處體安志明今時大¶
　人内傾於色賢人見其萌故咏闗雎説淑女正容儀¶
　以刺時薛氏韓詩章句(後漢注二)¶
在河之洲¶
　雎鳩以聲相求必於河之洲隱蔽無人之處同(後漢書注)¶
　(二十八)¶
窈窕淑女¶
　盈其欲而不愆其徳其誠可比於金石其聲可内於¶
　宗廟詩傳(荀子十九)　淑女奉順坤徳成其紀綱韓詩(詩考)¶
<pb:KR1g0031_WYG_006-4b>¶
　(一)　窈窕專貞貌薛章句(文選注二十一)　善心曰窈善容¶
　曰窕王肅注(禮部韻畧三)¶
(箋)不嫉妬¶
　嫉音自徐邈音(影宋本釋文五)¶
左右流之¶
　左右音佐佑鄭𤣥音　如字王肅申毛(並釋文五)¶
鐘鼓樂之¶
<pb:KR1g0031_WYG_006-5a>¶
　罍大夫器也同(詩考一)¶
我姑酌彼兕觥¶
　二升曰觥韓詩傳(儀禮疏七)　四升曰㯘韓詩(廣川書䟦三)¶
云何吁矣¶
　云詞也薛章句(文選注二十五)¶
螽斯羽¶
　螽斯名蜙蝑一名舂黍似蝗而小青色長股而鳴喻¶
　后妃之性不妬忌子孫衆多毛詩題綱(御覽九百四十六)¶
(桃夭序)㛰姻以時¶
<pb:KR1g0031_WYG_006-5b>¶
　春秋二百四十年魯女出嫁夫人來歸大夫逆女天¶
　王娶后自正月至十二月悉不以得時失時為貶褒¶
　何限於仲春季秋以相非哉夫春秋舉秋毫之善¶
　貶纎介之惡故春狩於郎書時禮也夏城中丘書不¶
　時也此人間小事猶書得時失時况㛰姻人倫端始¶
　禮之大者不譏得時失時不善者耶若㛰姻季秋期¶
　盡仲春則隱二年冬十月夏之八月未及季秋伯姬¶
<pb:KR1g0031_WYG_006-6a>¶
　歸於紀周之季春夏之正月也桓九年春季姜歸於¶
　京師莊二十五年六月夏之四月也已過仲春伯姬¶
　歸於紀或出盛時之前或在期盡之後而經無貶文¶
　三傳不譏何哉凡詩人之興取義繁廣或舉譬類或¶
　稱所見不必皆可以定時候也又按桃夭篇序美㛰¶
　姻以時葢謂盛壯之時而非日月之時故灼灼其華¶
　喻以盛壯非謂嫁娶當用桃夭之月其次章云其葉¶
　蓁蓁有蕡其實之子于歸此豈在仲春之月乎又標¶
　梅三章注曰夏之向晚迨氷未泮正月以前草蟲喓¶
<pb:KR1g0031_WYG_006-6b>¶
　喓末秋之時或言嫁娶或羙男女及時然詠各異矣¶
　周禮以仲春會男女之無夫家者葢一切相配合之¶
　時而非常人之節曲禮曰男女非有行媒不相知名¶
　故日月以告君齋戒以告鬼神若萬人必在仲春則¶
　其日月有常不得前却何復日月以告君乎夫冠㛰¶
　笄嫁男女之節冠以二十為限而無春秋之期笄以¶
　嫁而設不以日月為斷何獨嫁娶當繫於時月乎王¶
<pb:KR1g0031_WYG_006-7a>¶
　肅云㛰姻始於季秋止於仲春不言春不可以嫁也¶
　而馬昭多引春秋之證以為反詩於難錯矣兩家俱¶
　失義皆不通通年聴㛰葢古正禮也束晳五經通論¶
　(通典五十九)¶
公侯干城¶
　干户旦切鄭音(宋本羣經音辨一)¶
施于中逵(馗)¶
　中馗馗中九交之道也薛章句(文選注二十)¶
芣苢¶
<pb:KR1g0031_WYG_006-7b>¶
　傷夫有惡疾也韓詩(宋本文選注五十四)　自闗雎至芣苢后¶
　妃房中之樂王注(詩考四)¶
采采芣苢¶
　芣苢木名實似李韓詩(説文繫傳二)　直曰車前瞿曰芣苢¶
　韓詩傳(陸佃埤雅十六)　芣苢澤瀉也芣苢臭惡之菜詩人¶
　傷其君子有惡疾人道不通求已不得發憤而作以¶
　事興芣苢雖臭惡乎我猶采采而不已者以興君子¶
<pb:KR1g0031_WYG_006-8a>¶
　雖有惡疾我猶守而不離去也薛章句(宋本文選注五十四)¶
　芣苢實似李食之宜子出於西戎衞宏傳　王注(並影)¶
　(宋本釋文五)　遠國異物非周婦人所得采王基駁(疏一之三)¶
漢廣¶
　悦人也韓詩序(文選注三十四)¶
漢有游女¶
　鄭交甫遵彼漢臯臺下遇二女與言曰願請子之珮¶
　二女與交甫交甫受而懐之超然而去十歩循探之¶
　即亡矣迴顧二女亦即亡矣韓詩内傳(文選注十二)　漢¶
<pb:KR1g0031_WYG_006-8b>¶
　女所弄珠如荆鷄卵同(御覽八百二)　鄭交甫逢二女鬾¶
　服韓詩傳(説文九上)　鄭交甫過漢臯遇二女妖服珮兩¶
　珠韓詩(初學記七)　游女漢神也薛章句¶
不可求思¶
　言漢神時見不可求而得之同(並宋本文選注十八)¶
江之永(漾)矣¶
　漾長也同(文選注十一)¶
<pb:KR1g0031_WYG_006-9a>¶
汝墳¶
　辭家也韓詩(後漢書注三十九)　思親之詩同(塵史中)¶
惄如調飢¶
　飢而又飢飢之甚也王肅注(李黄集解二)¶
魴魚赬尾¶
　赬赤也言魴魚勞則尾赤君子勞苦則顔色變薛章¶
　句(後漢書注三十九)¶
如燬¶
　紂作炮烙之刑韓詩(江休復醴泉筆録下)¶
<pb:KR1g0031_WYG_006-9b>¶
父母孔邇¶
　孔甚也邇近也以父母甚迫近飢寒之憂為此禄仕¶
　薛章句(後漢書注三十九)¶
(鵲巢箋)冬至架之¶
　架音稼劉音¶
(采蘩傳)山夾水曰澗¶
　夾音頰周續音(並匡謬正俗一)¶
<pb:KR1g0031_WYG_006-10a>¶
宗室牖下¶
　奥即牖下王注(疏一之四)¶
甘棠¶
　自陜以東者周公主之自陜以西者召公主之召公¶
　述職當桑蠶之時不欲變民事故不入邑中舍於甘¶
　棠之下而聴斷焉陜間之人皆得其所是故後世思¶
　而歌詠之詩傳(劉向説苑五)¶
召伯所茇¶
　茇草舍也夫召伯聴男女之訟不堇煩勞百姓止舍¶
<pb:KR1g0031_WYG_006-10b>¶
　甘棠之下而聴斷焉劉芳義(御覽六百三十九)¶
勿拜¶
　拜言人心之拜小低屈也上言勿剪終言勿拜明召¶
　伯漸遠人思不忘也毛注拜猶伐非也施士丏説(失名)¶
　(韓集注二十四)　拜如人之拜同(吕祖謙讀詩記三)¶
行露¶
　命伊尹歌晨露韓詩(北堂書鈔十七)¶
<pb:KR1g0031_WYG_006-11a>¶
厭浥行露¶
　和氣津凝為露從地生也五經通義(萟文類聚九十八)¶
　厭衣亷切沈重音義(影宋本集韻四)¶
室家不足¶
　夫行露之人許嫁矣然而未徃也見一物不具一禮¶
　不備守節貞理守死不徃君子以為得婦道之宜故¶
　舉而傳之&KR0045;而歌之以絶無道之求防汙道之行乎¶
　詩傳(韓詩外傳一)¶
羔羊之皮¶
<pb:KR1g0031_WYG_006-11b>¶
　小者曰羔大者曰羊薛章句¶
素絲¶
　素喻潔白絲喻屈柔同(後漢注七十六)　古者以素絲飾裘¶
　郭璞拾遺(北堂書鈔百二十九)¶
五紽¶
　紽數名也薛章句(後漢書注七十六)¶
委蛇¶
<pb:KR1g0031_WYG_006-12a>¶
　詩人賢仕為大夫者言其徳能稱有潔白之性屈柔¶
　之行進退有度數也薛章句(同上)¶
迨其吉矣¶
　迨願也韓詩(影宋本釋文五)詩攷一　　迨顧也同(惠校相臺岳氏注疏本音)¶
　(義)¶
江有渚¶
　水一溢而為渚薛章句(文選注二)¶
壹發¶
　發讀如廢徐音(吳棫韻補四)¶
<pb:KR1g0031_WYG_006-12b>¶
騶虞¶
　騶虞為天子掌鳥獸官齊詩章句(范處義解頤新語)詩攷三　韓¶
　詩傳　魯詩傳(吳仁傑兩漢刋誤補遺六)　古有梁騶梁騶天子¶
　獵之田曲也魯詩傳(宋本文選注六)　梁騶者天子之田也¶
　同(兩漢刋誤補遺六)　今詩韓魯説古毛詩説騶虞義獸白¶
　虎黑文食自死之肉不食生物人君有至信之徳則¶
　應之周南終麟趾召南終騶虞俱稱嗟嘆之皆獸名¶
<pb:KR1g0031_WYG_006-13a>¶
　謹按古山海經鄒書云騶虞獸説與毛詩同五經異¶
　義(周禮疏二十四)　騶虞或作吾劉芳義疏(詩攷四)¶
邶鄘衞¶
(譜)南謂之鄘¶
　鄘在紂都之西王肅義駮¶
栢舟¶
　衞宣姜自誓所作韓詩(李黄集解一)¶
淒其以風¶
　陰陽散為風風氣無根也五經通義(文選注十三)¶
<pb:KR1g0031_WYG_006-13b>¶
燕燕¶
　衞定姜歸其娣送之而作韓詩(李黄集解一)　定姜歸其¶
　婦同(范處義補傳篇目)¶
遠送于南¶
　南尼心切沈音(韻補一)¶
先君之思以朂寡人¶
　畜孝也獻公無禮於定姜定姜作詩言獻公當思先¶
<pb:KR1g0031_WYG_006-14a>¶
　君定公以孝於寡人魯詩(鄭𤣥禮記注十五)經典釋文十三　¶
不述(術)¶
　術法也薛章句(宋本文選注五十五)¶
終風且暴¶
　終風西風也韓詩(釋文五)　時風又且暴使己思益隆¶
　薛章句(文選注二十四)¶
(傳)跲也¶
　跲渠業翻孫輔音(影宋本釋文五)孫毓音(釋文五)¶
曀噎其陰¶
<pb:KR1g0031_WYG_006-14b>¶
　㙪㙪天陰塵也韓詩章句(讀詩記四)¶
(異句)寐焉不寤(唐石經三)¶
爰居¶
　自爰居而下三章衞人從軍者與其室家訣别之辭¶
　王肅注(歐陽修本義二)¶
(雄雉序闕文)爾雅云飛曰雌雄刺衞宣公也(惠校相臺岳氏注疏本二之二)¶
雄雉于飛¶
<pb:KR1g0031_WYG_006-15a>¶
　雉耿介之鳥也薛章句(詩攷一)¶
迨冰未泮¶
　古者霜降逆女冰泮殺止韓詩傳(周禮疏十四)¶
黽勉同心¶
　宻勿僶俛也韓詩(文選注三十八)¶
賈用不售¶
　一錢之物舉賣百何時當售也韓詩(御覽八百三十五)¶
方將萬舞¶
　萬大舞也同(初學記十五)¶
<pb:KR1g0031_WYG_006-15b>¶
執轡如組¶
　轡是御者所執者也不得以轡為勒且舊語云馬勒¶
　不云轡以勒為轡者葢是北人避石勒名也今南人¶
　皆云馬勒而以鞚為轡反覆推之此為明證又詩稱¶
　執轡如組又曰六轡在手以所為轡審矣今俗儒仍¶
　以轡為勒而曽無寤者劉芳箋音義證(宋本御覽三百五十八)¶
飲餞于禰¶
<pb:KR1g0031_WYG_006-16a>¶
　送行飲酒曰餞薛章句(宋本文選注二十)¶
靜女其姝¶
　靜貞也韓詩(文選注十五)¶
搔首踟蹰¶
　踟蹰躑躅也薛章句(文選注十三)¶
貽我彤管¶
　古者后夫人必有女史彤管之法后妃羣妾以禮御¶
　於君所女史書其環以進退之生子月辰以金環退¶
　之當御者著於左手既御著於右手左手陽也以當¶
<pb:KR1g0031_WYG_006-16b>¶
　就君故著左手右手陰也御而復故五經要義(萟文類聚)¶
　(十五)　女史彤管法如國史主記后夫人之過人君有¶
　柱下史后有女史外内各有官也劉芳義疏(御覽百四十五)¶
新臺有洒¶
　修舊曰新馬融注¶
不殄¶
　殄徙典翻毛萇音(並釋文五)¶
<pb:KR1g0031_WYG_006-17a>¶
得此戚施¶
　戚施蟾蜍就喻醜惡薛章句(御覽九百四十九)¶
中冓之言¶
　冓夜也魯詩　晉灼漢書注(顔師古漢書注四十七)¶
星言夙駕¶
　星精也韓詩(惠校相臺岳氏注疏本音義)　星晴也同(影宋本釋文五)¶
蝃蝀¶
　刺奔女也韓詩序¶
蝃蝀在東¶
<pb:KR1g0031_WYG_006-17b>¶
　邪色乘陽韓詩(並後漢書注五十四)　夫婦失禮則虹氣盛有¶
　赤色在上者陰乘陽氣也劉楨義問(北堂書鈔百五十一)¶
何以予之¶
　譬猶練絲染之藍則青染之朱則赤詩傳(王充論衡三)¶
尤之¶
　尤非也薛章句(文選注二十五)¶
綠竹猗猗¶
<pb:KR1g0031_WYG_006-18a>¶
　&KR1512;篇筑韓詩(釋文五)　&KR1512;篇竹同(李匡義資暇集上)　篇竹¶
　同(俞徳鄰佩韋齋輯聞二)¶
會弁如星¶
　弁高五寸前後玉飾五經通義(隋書十二)¶
綠竹如簀¶
　簀積也綠䓯盛如積也薛君韓詩注(文選注二)¶
考槃在阿(干)¶
　地下而黄曰干韓詩章句(讀詩記六)¶
能不我甲¶
<pb:KR1g0031_WYG_006-18b>¶
　甲音狎徐邈音(匡謬正俗一)¶
伯兮朅兮邦之傑兮¶
　朅桀挺也疾驅貎韓詩(文選注十九)¶
執殳¶
　亡國之社以戒諸侯人之戒在於桃殳韓詩傳(禮書九十)¶
　(二)　步卒五兵戈殳車㦸酋矛矢樊支淵七經義綱¶
　格論(宋本御覽三百三十九)¶
<pb:KR1g0031_WYG_006-19a>¶
焉得諼草¶
　諠草忘憂也薛章句(文選注二十五)　忘愛也同(詩攷一)¶
王¶
黍離¶
　伯封作韓詩(御覽四百六十九)　衞宣公之子壽閔其兄伋¶
　之且見害作憂思之詩黍離之詩是也齊詩¶
彼黍離離彼稷之苗¶
　離離黍貎也詩人求亡不得憂懣不識於物視彼黍¶
　離離然憂甚之時又以為稷之苗乃自知憂之甚也¶
<pb:KR1g0031_WYG_006-19b>¶
　韓詩(御覽四百六十九)¶
君子陶陶¶
　陶暢也薛章句(宋本文選注三十四)¶
(&KR0045;之水箋)蒲蒲栁¶
　蒲草之聲不與戍許相協箋為長孫毓同異□(釋文五)¶
有蓷¶
　蓷益母韓詩(陸璣疏上)¶
<pb:KR1g0031_WYG_006-20a>¶
雉罹于罿¶
　施羅於車上曰罿韓詩(禮部韻畧一)¶
緜緜葛藟在河之滸¶
　葛藟一名燕薁藤好生河滸邊得水潤而長喻王九¶
　族蒙王恩惠以育子孫今王無澤於族人不如葛藟¶
　生河滸邊也題綱(御覧九百七十四)¶
將其來施施¶
　將如字王肅申毛(釋文五)¶
鄭¶
<pb:KR1g0031_WYG_006-20b>¶
兩驂¶
　左右騑驂薛章句(宋本文選注二十)¶
抑釋掤忌¶
　掤櫝丸葢也馬注(釋文五)　掤所以覆矢也謂箭筒葢¶
　義問(北堂書鈔百二十六)¶
左旋右抽中軍作好¶
　國君及元率戎車將在中央當鼓御者在左勇力之¶
<pb:KR1g0031_WYG_006-21a>¶
　士執戈在後五經要義(御覧三百五十一)¶
三英¶
　英謂古者以素絲英飾裘即上素絲五紽也郭璞拾¶
　遺(初學記二十六)¶
摻執子之袪兮¶
　袪去也薛章句(文選注二十二)¶
昧旦¶
　昬闇也日明也日入後漏三刻為昬日出前漏三刻¶
　為明五經要義(文選注五十六)¶
<pb:KR1g0031_WYG_006-21b>¶
雜佩以贈之¶
　佩玉上有葱衡下有雙璜衝牙蠙珠以納其間韓詩¶
　傳(周禮注二)¶
有女同車¶
　今論説鄭國之為俗有溱洧之水男女聚會謳歌相¶
　感故曰鄭聲淫左傳説煩手淫聲謂之鄭聲者言煩¶
　手躑躅之聲使淫過矣謹按鄭詩二十一篇説婦人¶
<pb:KR1g0031_WYG_006-22a>¶
　者十九矣故鄭聲淫也五經異義(朱校宋本禮記疏四十七)¶
(異字)東門之壇(唐石經七)¶
東門之栗有踐(靖)家室¶
　栗木名言東門之外栗樹之下有善人可與成為室¶
　家也韓詩(御覧九百六十四)　靖善也同(萟文類聚八十七)¶
　靖樂也薛章句(御覧九百六十四)¶
子寧不嗣(詒)音¶
　詒寄也曾不寄問也韓詩¶
聊樂我員(魂)¶
<pb:KR1g0031_WYG_006-22b>¶
　魂神也薛章句(並詩攷一)¶
出其闉闍¶
　闍止舍翻徐音(影宋本集韻三)¶
野有蔓草¶
　國多兵役男女怨曠於是女感傷而思男故出游於¶
　洧之外託采芬香之草而為婬妷之行時草始生而¶
　云蔓者女情急欲以促時也韋昭問答(御覧九百九十四)¶
<pb:KR1g0031_WYG_006-23a>¶
清(青)&KR0045;婉兮¶
　青靜也薛章句(文選注九)¶
零露瀼瀼¶
　瀼音囊徐音(影宋本集韻三)¶
方渙渙(洹)兮¶
　洹洹盛貎韓詩注(宋本御覧三十)　三月桃花水時韓詩(韓鄂)¶
　(歲華紀麗一)¶
方秉蕳兮¶
　鄭國之俗三月上巳之溱洧兩水之上招魂續魄秉¶
<pb:KR1g0031_WYG_006-23b>¶
　蘭草拂不祥韓詩(宋書十五)　蕳蓮也同(釋文五)　秉執也¶
　蕳蘭也當此盛流之時衆士與衆女方執蘭拂除邪¶
　惡韓詩注(宋本御覧三十)　祓除歲穢同(宗懔荆楚嵗時記)　祓除¶
　氣穢同(黄朝英緗素雜記四)　秉蘭水上同(輔廣叶韻考異)　祓除氛¶
　穢韓詩(羅願爾雅翼二)¶
且徃觀乎¶
　詩人願與所説者俱徃也薛注(後漢書注七十四上)¶
<pb:KR1g0031_WYG_006-24a>¶
贈之以芍藥¶
　勺藥離草同　補傳七(史能之咸淳毘陵志十三)¶
齊¶
鷄鳴¶
　讒人也韓詩(御覧九百四十四)　説人也韓詩章句(玉海三十八)¶
蒼蠅之聲¶
　鷄遠鳴蠅聲相似薛章句(御覧九百四十四)¶
子之還兮¶
　還茂昌三者皆地名也崔集注(讀詩記九)¶
<pb:KR1g0031_WYG_006-24b>¶
從兩肩兮¶
　獸三歲曰肩薛君傳(後漢書注六十上)¶
東方之日兮¶
　詩人言所説者顔色盛美如東方之日薛章句(文選注二)¶
　(十一)¶
在我闥兮¶
　門屏之間曰闥韓詩¶
<pb:KR1g0031_WYG_006-25a>¶
衡從(由)其畝¶
　東西耕曰横南北耕曰由同(釋文五)¶
維莠驕驕¶
　甫田維莠今何草答曰今之狗尾也問答(御覧九百九十八)¶
其魚唯唯(遺)¶
　遺遺言不能制也韓詩(詩攷一)¶
舞則選兮¶
　言其舞則應雅樂也薛章句(文選注二十八)¶
魏¶
<pb:KR1g0031_WYG_006-25b>¶
我歌且謡¶
　有章曲曰歌無章句曰謡韓詩章句(初學記十五)¶
陟彼岵兮¶
　山無草木曰岵所以言陟彼岵兮無可怙也以其無¶
　草木故以譬之施士丏説(韓集注二十四)¶
有縣貆兮¶
　貉子曰貆貆狀與貉類異世人皆名貆義問(初學記二十九)¶
<pb:KR1g0031_WYG_006-26a>¶
不素餐兮¶
　何謂素餐素者質人但有質朴無治民之材名曰素¶
　餐尸禄者頗有所知善惡不言黙然不語苟欲得禄¶
　而已譬若尸矣薛章句(宋本文選注二十)¶
河水清且淪猗¶
　從流而風曰淪同(文選注十三)¶
唐¶
蟋蟀在堂¶
　蟋蟀食蠅而化成義問　蟋蟀今促織也一名蜻蛚¶
<pb:KR1g0031_WYG_006-26b>¶
　椘謂之蟋蟀或謂之蛬南楚謂之王孫劉芳義筌(並御)¶
　(覧九百四十九)¶
歲聿其莫¶
　聿辭也薛章句(文選注十二)¶
日月其除¶
　除音住毛音　除式朱翻鄭音(並宋本羣經音辨五)¶
役車其休¶
<pb:KR1g0031_WYG_006-27a>¶
　古者必有命民有能敬長憐孤取舍好讓者命於其¶
　君然後乗飾車駢馬未得命者不得乘車乘車皆有¶
　罰故其民雖有錢財侈物而無禮義功徳即無所用¶
　其錢財侈物故其民皆興仁義而賤不爭貴强不凌¶
　弱衆不暴寡是唐虞之所以象典刑而民莫敢犯也¶
　韓詩(御覧六百三十七)¶
何不日鼓瑟¶
　天子食日舉樂諸侯不釋縣大夫士日琴瑟魯詩傳¶
　(何煌校宋蜀本何休公羊解詁一)¶
<pb:KR1g0031_WYG_006-27b>¶
素衣朱繡¶
　綃綺屬魯詩(鄭𤣥儀禮注二)　繡當為綃綃綺劉芳義疏(御覧)¶
　(八百十六)¶
蕃衍盈升¶
　古者為升上徑一寸下徑六分其深八分崔集注(讀詩)¶
　(記十一)¶
(傳)朋比也¶
<pb:KR1g0031_WYG_006-28a>¶
　比必履翻孫毓申毛¶
生於道周¶
　周右也韓詩(釋文五)¶
秦¶
四馬既閑¶
　閑大也謂閑然大也薛章句(宋本文選注六)¶
駕我騏&KR1107;¶
　駕兩馬者王肅注(埤雅十二)¶
温其如玉¶
<pb:KR1g0031_WYG_006-28b>¶
　玉有五徳温潤而澤有似於智鋭而不害有似於仁¶
　抑而不撓有似於義有瑕於内必見於外有似於信¶
　垂之如墜有似於禮五經通義(初學記二十七)¶
白露為霜¶
　寒氣凝以為霜霜從地升五經通義(北堂書鈔百五十二)¶
終南何有¶
　終南山長安南山也一名太一五經要義(初學記五)　在¶
<pb:KR1g0031_WYG_006-29a>¶
　扶風武功縣同(文選注二)¶
鴥彼晨風¶
　晨風今之鷂義問(萟文類聚九十一)¶
隰有六駮¶
　言六據所見言之王肅注(王質總閒六)¶
瓊瑰玉珮¶
　佩者服用之稱珮者玉器之名稱其服用則字從人¶
　名其器則字從玉蔡謨疑字義(初學記二十六)¶
陳¶
<pb:KR1g0031_WYG_006-29b>¶
衡門之下¶
　横一木作門而上無屋謂之衡門義問(萟文類聚六十三)¶
歌以訊之¶
　詩者思也辭也發慮在心謂之思言見其懐抱者也¶
　在辭為詩在樂為歌其本一也故云作好歌以訊之¶
　梁簡文帝十五國風義(成伯璵毛詩指説)¶
心焉惕惕¶
<pb:KR1g0031_WYG_006-30a>¶
　悦人也韓詩(郭璞爾雅注上)¶
僚兮¶
　僚音了鄭音(宋本羣經音辨三)¶
且儼(㜝)¶
　㜝重頤也韓詩薛君注(宋本御覧三百六十八)¶
檜¶
　鄶在豫州外方之北北鄰於虢鄶榮之南左濟右洛¶
　居陽鄭兩水之間食溱洧焉劉稹(水經注二十二)　周武王¶
　封祝融之後於濟洛河頴之間為檜子王注(補傳十三)¶
<pb:KR1g0031_WYG_006-30b>¶
匪風發兮匪車偈兮¶
　是非古之風也發發者是非古之車也揭揭者葢傷¶
　之也韓詩説(漢書七十二)¶
曹¶
維鵜在梁¶
　梁人取魚梁也言鵜自合求魚不合於人梁上取其¶
　魚譬之人自無善事攘人之美者如鵜在人梁上焉¶
<pb:KR1g0031_WYG_006-31a>¶
　施士丏説(劉公嘉話拾遺)韓集註二十四　¶
其子七兮¶
　鳲鳩之所以養七子者一心也君子之所以理萬物¶
　者一儀也詩傳(説苑二十)¶
　古經解鈎沉卷六¶
<pb:KR1g0031_WYG_006-31b>¶
