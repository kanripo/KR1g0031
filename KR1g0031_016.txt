# -*- mode: mandoku-view -*-
#+TITLE: 古經解鉤沉
#+DATE: 2018-03-28 13:09:40.932191
#+PROPERTY: ID KR1g0031
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十六
<pb:KR1g0031_WYG_016-1a>¶
欽定四庫全書¶
　古經解鈎沈卷十六¶
　　　　　　　　　　　　　長洲余蕭客撰¶
春秋左傳二¶
¶
桓公(下)¶
(七年)傳名賤之也¶
　傳曰要結外援好事鄰國以衛社稷又云服於有禮¶
　社稷之衛穀鄧在南地屬衡岳以越棄疆楚逺朝惡¶
<pb:KR1g0031_WYG_016-1b>¶
　人卒至滅亡故書名以賤之杜駁論先儒自謂一凖¶
　丘明之傳今僻陋之語傳本無一文杜何所凖馮知¶
　其僻陋傳又稱莒之辭陋而經無貶文穀鄧僻陋何¶
　以書名此杜義不通衛冀隆難杜氏春秋(宋本疏七)¶
(八年)經春正月己夘烝¶
　案周禮四時之祭皆用四仲之月此正月則夏之仲¶
　冬何為不得烝而云過時也又傳無過時之文明¶
　知直為再烝而瀆也秦道靜釋衛氏難杜(同前)¶
<pb:KR1g0031_WYG_016-2a>¶
　凡郊祀各有其時苟得其時則國之常禮國之常禮¶
　則不書之於冊也夫所書者或志其過時或刺其失¶
　禮皆非徒然故啟蟄則郊之時也龍見則雩之時也¶
　始殺則嘗之時也閉蟄則烝之時也周以建子為嵗¶
　首夏以建寅為嵗首夫啟蟄者則夏之春周之夏也¶
　龍見者則夏之夏周之秋也始殺者則夏之秋周之¶
　冬也閉蟄者則夏之冬周之春也春秋用周正以建¶
　子為嵗首書正月烝則夏閉蟄而烝得其時矣既得¶
<pb:KR1g0031_WYG_016-2b>¶
　其時則是國之常禮其何以書之書之者為五月復¶
　烝也五月復烝一則失其時二則失其禮正月烝正¶
　也五月烝不正也書其正以譏其不正左氏謂非過¶
　時而書得其㫖公羊譏亟近之穀梁謂冬事春興逺¶
　矣陳岳春秋折衷(山堂考索續集十二)¶
遂逆王后於紀¶
　先儒爭此義鄭康成據毛詩義以文王親迎為證據¶
　文王乃非天子不可為證考之大體固無自逆之道¶
<pb:KR1g0031_WYG_016-3a>¶
　問曰夫子對哀公云為天地社稷宗廟之主非謂天¶
　子乎答曰魯有郊天祀地之禮故云爾何得言天子¶
　之禮乎趙集傳(纂例二)¶
(九年)經曹伯使其世子射姑來朝¶
　桓公子莊公射姑服䖍(御覧百四十六)¶
傳賔之以上卿禮也¶
　曹伯有故使其太子攝而朝曲禮曰諸侯之嫡子攝¶
　其君未誓於天子則以皮帛繼子男諸侯之上卿之¶
<pb:KR1g0031_WYG_016-3b>¶
　禮也上卿出入三積食三牢一享一食宴之也同¶
初獻¶
　初獻酒如獻爵¶
樂奏¶
　樂奏人上堂也同¶
而歎¶
　太子歎而哀樂也同¶
施父¶
<pb:KR1g0031_WYG_016-4a>¶
　魯大夫同(並同)¶
(十一年)經宋人執鄭祭仲¶
　公羊祭仲之權是也若令臣子得行則閉君臣之道¶
　賈逵長義(公羊疏五)　執大夫例稱人通例¶
鄭忽出奔衛¶
　忽太子也兄也正也突公子也弟也非正也忽既立¶
　則祭仲之君以君臣之義顛則扶之危則持之力不¶
　足則死之又知突在宋非㑹非聘為宋所誘其無謀¶
<pb:KR1g0031_WYG_016-4b>¶
　甚矣往而被執不能死節歸立厲公折衷(並本義五)¶
傳君多内寵¶
　言庶子有寵者多服䖍¶
宋雍氏¶
　雍氏黄帝之孫姞姓之後為宋大夫賈逵¶
有寵於宋莊公¶
　為宋正卿故曰有寵服䖍(並史記注四十二)¶
(十四年)經宋人以齊人蔡人衛人陳人伐鄭¶
<pb:KR1g0031_WYG_016-5a>¶
　不用我師而用彼師曰以趙集傳(經解四)¶
(十五年)經入於櫟¶
　櫟鄭大都服䖍(史記注四)¶
傳雍糾¶
　鄭大夫賈逵(史記注四十二)¶
殺檀伯¶
　檀伯鄭守櫟大夫服䖍(水經注二十二)¶
(十六年)傳構急子¶
<pb:KR1g0031_WYG_016-5b>¶
　構㑹其過惡同¶
使盜待諸莘¶
　莘衛東地同(並詩疏二之三)¶
(十七年)經夏五月¶
　若登臺而不視朔則書時不書月若視朔而不登臺¶
　則書月不書時若雖無事視朔登臺則空書時月賈注¶
¶
服注(並朱校宋本禮記疏六十一)¶
¶
葬蔡桓侯¶
<pb:KR1g0031_WYG_016-6a>¶
　桓卒而季歸無臣子之辭也蔡侯無子以弟承位羣¶
　臣無廢主社稷不乏祀故傳稱蔡人嘉之非貶所也¶
　杞伯稱子傳為三發蔡侯有貶傳亦宜説史書謬誤¶
　疑有闕文許淑注(宋本疏七)　蔡子賢請諡於王王之策¶
　書曰某侯夫子從而書之以譏當時之僭稱公者趙¶
　集傳　陸淳集傳(並孫覺經解四)¶
蔡季自陳歸於蔡¶
　蔡季義而後取非如當時之歸者或謀殺或奪正或¶
<pb:KR1g0031_WYG_016-6b>¶
　本非當立國人不順惟蔡季入繼之善美而字之陸¶
　淳集傳(經解四)¶
傳天子有日官諸侯有日御¶
　日官日御典厯數者也服注¶
居卿¶
　是居卿者使卿居其官以主之重厯數也同(並周禮疏二十六)¶
(十八年)傳通焉¶
　傍淫曰通服䖍(詩疏二之二)¶
<pb:KR1g0031_WYG_016-7a>¶
師於首止¶
　首止近衛之地同(史記注四十二)¶
逆鄭子¶
　鄭子昭公弟子儀也同(詩疏四之四)¶
而立王子克¶
　莊王弟子儀賈逵¶
辛伯¶
　周大夫同(並史記注四)¶
<pb:KR1g0031_WYG_016-7b>¶
莊公¶
(元年)經夫人孫於齊¶
　桓公之薨至是年三月期而小祥公憂思少殺念及¶
　於母以其罪重不可以反之故書孫於齊耳其實先¶
　在於齊本未歸也賈逵　服䖍　盖魯桓公之喪自¶
　齊来服䖍(並詩疏五之二)¶
單伯送王姬¶
　天子嫁女秦漢以來使三公主之故呼公主也李瑾¶
<pb:KR1g0031_WYG_016-8a>¶
　春秋指掌碎玉(高承事物紀原一)¶
築王姬之館¶
　聖人修述惟重其禮法得其宜則書以是之非其宜¶
　則書以刺之有循常而書者有變文而書者循常而¶
　書如戰伐灾異之類是也變文而書如君氏卒大去¶
　其國之類是也循常而書者史冊之舊文也變文而¶
　書者聖人之新意也築於外是書莊公變禮得其宜¶
　聖人變文示其法也何天子之女下嫁於諸侯則同¶
<pb:KR1g0031_WYG_016-8b>¶
　於諸侯之禮而天子使姬伯遺王子於齊以魯為主¶
　公與齊襄有不同天之讐文公方在諒闇不宜行吉¶
　禮於廟以齊之强以王之尊大義難距廼築館於外¶
　上不失尊周之儀中不失敬齊之體下不失居喪之¶
　節左氏穀梁得其㫖公羊之誤折衷(山堂考索續集十二)¶
王使榮叔來錫桓公命¶
　春秋公羊穀梁説王使榮叔錫魯桓公命追錫死者¶
　非禮也死者功可追而錫如有罪又可追而刑耶五¶
<pb:KR1g0031_WYG_016-9a>¶
　經異義(通典七十二)¶
齊師遷紀郱鄑郚¶
　直取其地不取其民故云遷不云取蘇寛義疏(宋本疏八)¶
傳文姜出故也¶
　文姜通於兄齊襄與殺公而不反父殺母出隠痛深¶
　諱服注¶
絶不為親¶
　夫人有與殺桓之罪絶不為親得尊父之義善莊公¶
<pb:KR1g0031_WYG_016-9b>¶
　思大義絶有罪故曰禮也同(並魏書八十八)¶
(四年)紀侯大去其國¶
　失國而曰大去何也紀侯賢而無罪怙力者并之故¶
　力不足者君子不咎之也不曰出奔所以䕶紀惡齊¶
　也不書滅不絶其祀也趙集傳(微旨下)¶
傳除道梁溠¶
　溠側嫁翻高貴鄉公音(釋文十五)¶
於漢汭¶
<pb:KR1g0031_WYG_016-10a>¶
　漢出武都沮縣經襄陽至江夏陽安縣入江杜例(讀詩紀二)¶
(六年)經齊人來歸衛俘¶
(疏脱字)寶或作字與俘相似(宋本八)¶
(七年)經星隕如雨¶
　為奔流者衆如雨之多自漢已来史籍頻有詩曰有¶
　女如雲李陵曰謀臣如雨皆言多爾三傳不達此理¶
　故悉穿鑿啖集傳(辨疑三本義六)¶
(八年)傳使連稱管至父¶
<pb:KR1g0031_WYG_016-10b>¶
　皆齊大夫賈逵(史記注三十二)¶
戍葵丘¶
　齊西五十里有葵丘地土地名(水經注二十六)¶
時¶
　七月服䖍¶
及¶
　謂後年時同¶
在公宫¶
<pb:KR1g0031_WYG_016-11a>¶
　為妾在宫同¶
使間公¶
　候公之間隙王肅¶
齊侯游於姑棼¶
　姑棼齊地賈逵(並史記注三十二)¶
遂田於貝丘¶
　貝丘在博昌土地名(水經注五)¶
公子彭生也¶
<pb:KR1g0031_WYG_016-11b>¶
　公見彘從者乃見彭生鬼改形為豕也服䖍(史記注三十二)¶
立而啼¶
　啼呼也同(宋本文選注四)¶
管夷吾¶
　管仲穆王後杜例(路史後紀注九下)¶
虐於雍廪¶
　雍林渠丘大夫賈逵(史記注三十二)¶
(九年)經戰於乾時¶
<pb:KR1g0031_WYG_016-12a>¶
　今樂安博昌縣南界有時水西通濟其上源出盤陽¶
　北至髙苑下有乾時中無水土地名(水經注二十四)¶
(注)不稱公戰公敗諱之¶
　敗績義在桓十年来戰論中明矣第評書及而已凡¶
　公自伐曰公伐某國如莊九年公伐齊納子糾遣大¶
　夫伐則曰某伐某國如隠二年無駭帥師入極是也¶
　若公不與謀則曰㑹某師伐某國如桓十六年公㑹¶
　宋書伐鄭公與謀則曰公及某師伐某國如宣四年¶
<pb:KR1g0031_WYG_016-12b>¶
　公及齊侯平莒及鄭莒人不肯公伐莒取向敗績第¶
　曰及如僖二十二年及邾人戰於升陘或使微者不¶
　列於春秋亦苐曰及桓十七年及齊師戰於奚斯書¶
　及者是敗績諱之明矣杜得其㫖折衷(山堂考索續集十二)¶
浚洙¶
　洙水在魯城北浚深之為齊備土地名(水經注二十五)¶
傳於生竇¶
　生竇魯地句竇賈逵(史記索隠十)¶
<pb:KR1g0031_WYG_016-13a>¶
及堂阜¶
　魯北境同¶
治於高傒¶
　齊正卿高敬仲也同(並史記注三十二)¶
公使弔焉¶
　問凶曰弔同¶
射南宫長萬¶
　南宫氏萬名宋卿同¶
<pb:KR1g0031_WYG_016-13b>¶
(十二年)傳於蒙澤¶
　宋澤名也同¶
羣公子奔蕭公子御説奔亳¶
　蕭亳宋邑服䖍(並史記注三十八)　亳在梁國蒙澤縣北薄¶
　城中有湯冢凡三亳也杜例(説文繫傳十)¶
使婦人飲之酒¶
　宋萬多力勇不可執故先使婦人誘而飲之酒醉而¶
　縛之服䖍¶
<pb:KR1g0031_WYG_016-14a>¶
皆醢之¶
　醢肉醬同(並史記注三十八)¶
(十三六)經齊人滅遂¶
　隧在蛇丘東北十里土地名(水經注二十四)¶
冬公㑹齊侯盟¶
　公穀以桓盟不書日謂齊桓公信著於諸侯桓盟皆¶
　不日究其微旨殊不然春秋書内事或繫日或繫月¶
　或繫時内事繫日如書卒葬嫁娶大灾異内事繫月¶
<pb:KR1g0031_WYG_016-14b>¶
　如書烝嘗雩望是也内事繫時如書蒐狩土功是也¶
　外事第從赴告而已盟㑹外事也赴以日則書日斯¶
　桓之盟不日者不赴以日也苟曰桓盟不日桓方伯¶
　之際亦有書日者桓既卒之後復有不書日者方伯¶
　之際書日則莊二十二年防之盟二十三年扈之盟¶
　閔元年姑落之盟僖元年葵丘之盟是也既卒之後¶
　不書日則僖二十八年溫之盟二十九年翟泉之盟¶
　文二年隴之盟宣七年黑壤之盟成十八年虛朾¶
<pb:KR1g0031_WYG_016-15a>¶
　之盟是也聊舉大者以明之則知盟㑹不以月為義¶
　例定矣斯左氏得其實公穀皆誤折衷(山堂考索續集十二)¶
(十四年)傳及大陵¶
　潁川臨潁縣東北二十五里有故臣陵亭古大陵也¶
　土地名(水經注二十二)¶
(十六年)經㑹齊侯¶
　左氏穀梁無公字闕文也折衷¶
(十七年)經鄭詹自齊逃來¶
<pb:KR1g0031_WYG_016-15b>¶
　凡言逃者皆謂義當留而竊去者也通例(並本義七)¶
(十八年)經於濟西¶
　濟水自鉅野至濟北土地名(水經注八)¶
傳有蜮為災也¶
　短狐南方盛暑所生其狀如鼈古無今有含沙射入¶
　人皮中其瘡如疥徧身濩濩蜮蜮故曰災服䖍(周禮疏三十四)¶
(二十年)傳樂及徧舞¶
　徧舞皆舞六代之樂賈逵(史記注四)¶
<pb:KR1g0031_WYG_016-16a>¶
(二十二年)經肆大眚¶
　肆放也啖集傳(辨疑四)趙集傳(本義八)¶
及齊高徯盟於防¶
　書髙徯罪之也此言凡公與大夫盟但稱某人者言¶
　非其罪也齊恃霸主强使卿與公盟故特書之以示¶
　譏趙集傳(微㫖上)¶
公如齊納幣¶
　凡㛰姻合禮者皆不書啖集傳(纂例二)¶
<pb:KR1g0031_WYG_016-16b>¶
傳羇旅之臣¶
　羇寄旅客也賈逵(史記注三十六)¶
翹翹車乗¶
　翹翹逺貌服䖍(詩疏一之三)¶
使為工政¶
　掌百工賈逵(史記注三十二)¶
臣卜其晝¶
　臣享君必卜示敬慎也服䖍(詩疏十之一)¶
<pb:KR1g0031_WYG_016-17a>¶
有媯之後¶
　舜居西域本曰媯汭穎容釋例(御覽百六十八)¶
五世其昌並於正卿¶
　言完後五世與卿並列服䖍¶
莫之與京¶
　京大也賈逵¶
遇觀之否¶
　坤下㢲上觀坤下乾上否同(並史記注三十六)　觀爻在六¶
<pb:KR1g0031_WYG_016-17b>¶
　四變而之否同(漢上易叢説)¶
在其子孫¶
　(疏闕文)或取爻象或取互體(宋本九)¶
成子得政¶
　君子之人當記其忠之善者劉義疏(宋本疏九)¶
士蒍¶
　晉大夫賈逵(史記注三十九)¶
(二十四年)經大夫宗婦覿¶
<pb:KR1g0031_WYG_016-18a>¶
　宗婦同姓大夫之婦同(詩疏九之二)¶
(二十五年)經伯姬歸於杞¶
　凡内女歸嫁為夫人則書但云歸而不云逆者知自¶
　來逆常事不書啖集傳(纂例二)¶
公子友如陳¶
　庶弟不得稱弟而母弟得稱公子秦伯之弟鍼適晉¶
　女叔齊曰秦公子必歸杜例(宋本疏九)¶
傳嘉之故不名¶
<pb:KR1g0031_WYG_016-18b>¶
　凡升絀之體唯在爵氏名字而已朝聘之使苟循常¶
　禮無升絀名氏如衛侯使甯俞来聘苟有可嘉字以¶
　貴之如齊仲孫来雖天子之使苟可嘉亦嘉之可絀¶
　亦無所避如天王使南季来聘故字之宰咺歸故貶¶
　名之左謂結陳好嘉之得其㫖折衷¶
非常也¶
　凡書灾異多矣大則日月之責小則水旱之灾夫陽¶
　正之月隂氣未作不宜侵陽苟月掩日則臣掩君之¶
<pb:KR1g0031_WYG_016-19a>¶
　象是以伐鼓用幣正陽既過則一隂生為灾輕也故¶
　日食不伐鼓用幣矣得禮之正也如水旱之灾則國¶
　之常不繫於君臣逆順故但書記其為灾而已斯伐¶
　鼓用幣者譏非其常也左得其旨同(山堂考索續集十二)¶
鼓用牲於社¶
　天子之國有泰社東方青南方赤西方白北方黒上¶
　方黄故將封於東方者取青土封於南者取赤土封¶
　於西者取白土封於北者取黑土各取其方土裹以¶
<pb:KR1g0031_WYG_016-19b>¶
　白茅封以為社此始受封於天子者　此之謂主土¶
　主土者立社以奉之也春秋大傳(通鑑音注三十八)　天子¶
　社廣五丈諸侯半之春秋文義(政和五禮新儀九)¶
公子友如陳¶
　庶弟不得稱弟而母弟得稱公子杜例(宋本疏九)¶
傳非常也¶
　感精符云立推度以正陽日食則鼓用牲於社朱絲¶
　營社鳴鼓脅之左氏云用牲非常明左氏説非夫子¶
<pb:KR1g0031_WYG_016-20a>¶
　春秋於義為短膏肓　用牲者不宜用春秋之通例¶
　此䜟説正陽朱絲鳴鼓豈説用牲之義也䜟用牲於¶
　社者取經完句耳箴膏肓(並朱校宋本禮記疏五十五)¶
乃城聚¶
　聚晉邑賈逵(史記注三十九)¶
(二十八年)經築郿¶
　公羊傳謂之微在東平壽張縣西北三十里有故微¶
　鄉魯邑也土地名(水經注八)　微子國同(路史國名紀丁注)¶
<pb:KR1g0031_WYG_016-20b>¶
臧孫辰告糴於齊¶
　無庭實也服注(儀禮疏八)¶
傳鄭人將奔桐丘¶
　今圗無而桐丘城見存西南去許昌故城可三十五¶
　里土地名(水經注二十五)¶
(三十年)經齊人降鄣¶
　章紀遺邑劉歆章句(路史國名名紀甲)¶
(三十二年)經公薨於路寢¶
<pb:KR1g0031_WYG_016-21a>¶
　君必終於正寢以就公卿也大位奸之窺也危病邪¶
　之伺也若蔽於隠是使小人女子得行其志也趙集¶
　傳(微㫖上)¶
傳臨黨氏¶
　黨氏魯大夫任姓賈逵¶
見孟任¶
　黨氏女同¶
割臂盟公¶
<pb:KR1g0031_WYG_016-21b>¶
　割其臂以與公盟服䖍¶
圉人犖¶
　圉人掌養馬者犖其名也同(並史記注三十三)¶
能投盖於稷門¶
　能投千鈞之重過門之上也同(水經注二十五)¶
酖之¶
　酖鳥一名運日鳥同¶
成季奔陳¶
<pb:KR1g0031_WYG_016-22a>¶
　季友内知慶父之情力不能誅故避其難出奔同(史記)¶
　(注三十三)¶
閔公¶
(元年)經齊仲孫來¶
　存鄰國之美者莫過於仲孫高子陸質集傳(經解七)¶
傳以滅耿滅霍滅魏¶
　三國皆姬姓服䖍(史記注三十九)　魏在晉之蒲坂同(元和郡縣)¶
　(圖志十二)¶
<pb:KR1g0031_WYG_016-22b>¶
分之都城¶
　邑有先君之主曰都同¶
而位以卿¶
　謂將下軍賈逵¶
先為之極¶
　言其禄位極盡於此服䖍¶
為呉太伯¶
　太伯知天命在王季奔吳不反王肅¶
<pb:KR1g0031_WYG_016-23a>¶
猶有令名與其及也¶
　雖去猶可有令名何與其坐而及禍同¶
卜偃¶
　晉掌卜大夫郭偃賈逵¶
萬盈數也魏大名也¶
　數從一至萬為滿魏喻巍巍高大也服䖍¶
天啟之矣¶
　以魏賞畢萬是為天開其福同¶
<pb:KR1g0031_WYG_016-23b>¶
遇屯之比¶
　震下坎上屯坤下坎上比屯初九變之比賈逵¶
辛廖¶
　晉大夫同(並史記注三十九)¶
(二年)經吉禘於莊公¶
　禘者逓也審禘昭穆遷主逓位孫居王父之䖏同(朱校)¶
　(宋本禮記疏十八)　禘王者之大祭也王者既立始祖之廟¶
　又推始祖所自出之帝祀之於始祖之廟而以始祖¶
<pb:KR1g0031_WYG_016-24a>¶
　配之也趙集傳(闕疑十二)¶
傳於渭汭¶
　隊謂汭也服䖍(水經注十九)　汭入也王注(通鑑音注八十九)¶
奪卜齮田¶
　卜齮魯大夫賈逵¶
於武闈¶
　宫中門謂之闈同¶
間於兩社¶
<pb:KR1g0031_WYG_016-24b>¶
　兩社者周社亳社也兩社之間朝延執政之臣所在¶
　同　並史記注(疏誤三十三)　字　宗廟社稷在雉門之外分左右¶
　廂也(宋本十)¶
鶴有乗軒者¶
　車有藩曰軒服䖍(宋本疏十)¶
齊人使昭伯烝於宣姜¶
　昭伯衛宣公之長庶伋之兄宣姜宣公夫人惠公之¶
　母服䖍(詩疏三之一)¶
<pb:KR1g0031_WYG_016-25a>¶
魚軒¶
　魚獸名同(詩疏九之三)¶
里克¶
　晉卿李季賈逵¶
以朝夕視君膳者也¶
　厨膳飲食服䖍¶
有守則從¶
　有代太子守則從同¶
<pb:KR1g0031_WYG_016-25b>¶
撫軍¶
　助君撫循軍士同¶
君與國政之所圖也¶
　國政正卿賈逵(並史記注三十九)¶
君其舎之¶
　舎之置申生勿使將兵服䖍¶
不對¶
　里克不對同(並御覽百四十六)¶
<pb:KR1g0031_WYG_016-26a>¶
教之以軍旅¶
　將下軍賈逵¶
無懼弗得立¶
　不得立已服䖍¶
公衣之偏衣¶
　偏衣偏裻之衣偏異色駁不純裻在中左右各異故¶
　曰偏衣同¶
佩之金玦¶
<pb:KR1g0031_WYG_016-26b>¶
　以金為玦也同(並史記注三十九)¶
聞成季之繇¶
　繇抽也抽出吉凶也同(經典釋文二)¶
衛文公大布之衣¶
　戴公卒在於此年同(詩疏三之一)¶
　古經解鈎沈卷十六¶
