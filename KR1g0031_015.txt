# -*- mode: mandoku-view -*-
#+TITLE: 古經解鉤沉
#+DATE: 2018-03-30 13:56:40.294132
#+PROPERTY: ID KR1g0031
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十五
<pb:KR1g0031_WYG_015-1a>¶
欽定四庫全書¶
　古經解鈎沈卷十五¶
　　　　　　　　　　　　　長洲余蕭客撰¶
春秋左傳一¶
¶
春秋¶
　序孔子覽史記就是非之公素王之法賈逵序(宋本疏一)¶
¶
書稱朞三百六旬有六日以閏月定四時成嵗允¶
¶
　釐百工庶績咸熙是以天子必置日官諸侯必置日¶
　御世修其業以考其術舉全數而言故曰六日其實¶
<pb:KR1g0031_WYG_015-1b>¶
　五日四分之一日日行一度而月日行十三度十九¶
　分度之有畸日官當會集此之遲疾以考成晦朔錯¶
　綜以設閏月閏月無中氣而北斗邪指兩辰之間所¶
　以異於他月也積此以相通四時八節無違乃得成¶
　歳其微密至矣得其精微以合天道事敘而不悖故¶
　傳曰閏以正時時以作事事以厚生生民之道於是¶
　乎在然隂陽之運隨動而差差而不已遂與厯錯故¶
<pb:KR1g0031_WYG_015-2a>¶
　仲尼丘明毎於朔閏發文盖矯正得失因以宣明厯¶
　數也桓十七年日食得朔而史闕其日單書朔僖十¶
　五年日食而史闕朔與日故傳因其得失並起時史¶
　之謬兼以明其餘日食或厯失其正也莊二十五年¶
　經書六月辛未朔日有食之鼓用牲於社周之六月¶
　夏之四月所謂正陽之月也而時厯誤實是七月之¶
　朔非六月故傳云非常也唯正月之朔慝未作日有¶
　食之於是乎有用幣於社伐鼓於朝此非用幣伐鼓¶
　常月因變而起厯誤也文十五年經文皆同而更復¶
<pb:KR1g0031_WYG_015-2b>¶
　發傳曰非禮明前傳欲以審正陽之月後傳發例欲¶
　以明諸侯之禮也此乃聖賢之微㫖先儒所未喻也¶
　昭十七年夏六月日有食之而平子言非正陽之月¶
　以誣一朝近於指鹿為馬故傳曰不君君且因以明¶
　此月為得天正也劉子駿造三統厯以修春秋春秋¶
　日食有甲乙者三十四而三統厯唯一食厯術比諸¶
　家既最疎又六千餘嵗輒益一日凡嵗當累日為次¶
<pb:KR1g0031_WYG_015-3a>¶
　而無故益之此不可行之甚者班固前代名儒而謂¶
　之最密非徒班固也自古以来諸論春秋者多述謬¶
　諸或造家術或用黄帝以来諸厯以推經傳朔日皆¶
　不得諧合日食於朔此乃天驗經傳又書其朔日可¶
　謂得天而劉賈諸儒説皆以為月二日或三日公違¶
　聖人明文其蔽在於守一元不與天消息也余感春¶
　秋之事嘗著厯論極言厯之通理其大指曰天行不¶
　息日月星辰各運其舎皆動物也物動則不一雖行¶
　度大量可得而限累日為月以新故相序不得不有¶
<pb:KR1g0031_WYG_015-3b>¶
　毫毛之差此自然理也故春秋日有頻月而食者曠¶
　年不食者理不得一而算守恒數故厯無不有差失¶
　也始失於毫毛而尚未可覺積而成多以失&KR0076;朢朔¶
　晦則不得不改憲以從之書所謂欽若昊天厯象日¶
　月星辰易所謂治厯明時言當順天以求合非為合¶
　以驗天者也推此論之春秋二百餘年其治厯變通¶
　多矣雖數術絶滅還尋經傳微㫖大量可知時之違¶
<pb:KR1g0031_WYG_015-4a>¶
　謬則經傳有驗學者固當曲循經傳月日日之食以¶
　考朔晦也以推時驗而皆不然各據其學以推春秋¶
　此無異度已之迹而欲削他人之足也余為厯論之¶
　後至咸寧中善算李修夏顯依論體為術名乾度厯¶
　表上朝廷其術合日行四分之數而微增月行用三¶
　百嵗改憲之意二元相推七十餘嵗承以強弱強弱¶
　之差盖少而適足以逺通盈縮時尚書及史官以乾¶
　度與太始厯參校古今記注乾度厯殊勝今其術具¶
　存時又并考古今十厯以驗春秋知三統厯之最疏¶
<pb:KR1g0031_WYG_015-4b>¶
　也今具列其時得失之數又據經傳微㫖證據及失¶
　閏㫖考日辰朔晦以相發明為經傳長厯諸經傳證¶
　據及失閏時文字謬誤皆甄發之雖未必其得天盖¶
　春秋當時之厯也學者覽焉杜預長厯(注補後漢書二)　如¶
　周官有調人私怨之官劉兆調人序(六經奥論序)　惜乎¶
　微言乆絶通儒不作遺文所存三傳而已傳已互失¶
　經㫖注又不盡傳意春秋之義幾乎泯滅唯聖作則¶
<pb:KR1g0031_WYG_015-5a>¶
　譬如泉源苟涉其流無不善利在人賢者得其深者¶
　其次得其淺者若文義隠密是虛設大訓誰能通之¶
　故春秋之文簡易如天地焉其理著明如日月焉但¶
　先儒各守一傳不肯相通互相彈射仇讐不若詭辭¶
　迂説附㑹本學鱗雜米聚難見易滯益令後人不識¶
　宗本因注迷經因疏迷注黨於所習其俗若此老氏¶
　曰大道甚夷而人好徑信矣故知三傳分流其源則¶
　同擇善而從且過半矣歸乎允當亦何常師今公羊¶
　穀梁二傳殆絶習左氏者皆遺經存傳談其事迹翫¶
<pb:KR1g0031_WYG_015-5b>¶
　其文彩如覽史籍不復知有春秋微㫖嗚呼買櫝還¶
　珠豈足怪哉余輒考覈三傳舎短取長又集前賢注¶
　釋亦以愚意裨補闕漏商𣙜得失研精宣暢期於浹¶
　洽尼父之志庶幾可見疑殆則闕以俟君子謂之春¶
　秋集傳集注又撮其綱目撰為統例三卷以輔集傳¶
　通經意焉所以剪除荆棘平易道路令趨孔門之士¶
　方軌康衢免涉於險難也啖助集傳集注序(陸淳集傳纂例)¶
<pb:KR1g0031_WYG_015-6a>¶
¶
解春秋者國史所記人君動作之事左史所記為¶
¶
　春秋右史所記為尚書鄭𤣥六萟論(公羊疏一)　春秋者¶
　救時之弊革禮之薄何以明之前志曰夏政忠忠之¶
　弊野殷人承之以敬敬之弊鬼周人承之以文文之¶
　弊僿救僿莫若以忠復當從夏政夫文者忠之末也¶
　設教於本其弊猶末設教於末弊將若何武王周公¶
　承殷之弊不得已而用之周公既没莫知改作故其¶
　頺弊甚於二代以至東周王綱廢絶人倫大壊夫子¶
　傷之曰虞夏之道寡怨於民殷周之道不勝其弊又¶
<pb:KR1g0031_WYG_015-6b>¶
　曰後代雖有作者虞帝不可及已盖言唐虞淳化難¶
　行於季末夏之忠道當變而致焉是故春秋以權輔¶
　正以誠㫁禮正以忠道原情為本不拘浮名不尚狷¶
　介從宜救亂因時黜陟或貴非禮勿動或貴貞而不¶
　諒進退抑&KR0045;去華居實故曰救周之弊革禮之薄也¶
　古人曰殷變夏周變殷春秋變周又言三王之道如¶
　循環太史公亦言聞諸董生曰春秋上明三王之道¶
<pb:KR1g0031_WYG_015-7a>¶
　公羊亦言樂堯舜之道以俟後聖是知春秋參用二¶
　帝三王之法以夏為本不全守周典禮必然矣啖集¶
　傳　春秋因史制經以明王道其指大要二端而已¶
　興常典也著權制也故凡郊廟喪紀朝聘蒐狩昬取¶
　皆違禮則譏之是興常典也非常之事典禮所不及¶
　則裁之聖心以定褒貶所以窮精理也精理者非權¶
　無以及之故曰可與適道未可與立可與立未可與¶
　權是以游夏之徒不能贊一辭趙匡集傳(並纂例一)¶
三傳¶
<pb:KR1g0031_WYG_015-7b>¶
　先儒以春秋之有三傳若天之有三光劉軻三傳指¶
　要序(玉海四十)¶
左傳¶
(序)故錯舉以為所記之名也¶
　春貴陽之始秋取隂之初賀道養春秋序注(宋本疏一)¶
　舊史遺文¶
　(附正疏誤字)言遺者舊史已沒策書遺留(並宋木一)¶
<pb:KR1g0031_WYG_015-8a>¶
　此盖春秋新意¶
　分變例新意以為二事劉寔春秋序注(宋本疏一)¶
　則西周之美可尋¶
　(附補疏闕文)成王雖暫至洛邑還歸鎬京及幽王滅於西¶
　周平王東遷洛邑因謂洛邑為東周謂鎬京為西周¶
　(宋本一)¶
隱公¶
　諡法云隠拂不成曰隠杜預釋例(呂祖謙春秋集解一)　幽厲¶
　雖衰雅未為風逮平王之東人習餘化苟有善惡當¶
<pb:KR1g0031_WYG_015-8b>¶
　以周法正之故㫁自平王之季以隠公為始所以拯¶
　薄勉善救周之弊革禮之失啖助春秋統例(白孔六帖八十八)¶
傳以聲子¶
　聲子之諡非禮也服䖍注(通典一百四)¶
為魯夫人¶
　有文在手為魯疑不得若此劉[炫-ㄙ+ㄥ](廣川書跋二)¶
是以隠公立而奉之¶
<pb:KR1g0031_WYG_015-9a>¶
　隠公攝立為君奉桓為太子鄭泉春秋條例　隠立¶
　桓為太子奉以為君賈逵解詁　並宋本(附正注疏二)　誤字　隠¶
　公繼室之子當嗣世(宋注疏本注二)¶
(元年)經春王正月¶
　公羊以魯隠公為受命王黜周為二王後名不正則¶
　言不順言不順則事不成今隠公人臣而虛稱以王¶
　周天子見在上而黜公侯是非臣名而言順也如此¶
　何以笑子路率爾何以為忠信何以為事上何以誨¶
　人何以為法何以全身賈逵左氏傳義(公羊疏一)　春秋¶
<pb:KR1g0031_WYG_015-9b>¶
　所以重一統者四海九州同風共貫正王道之大範¶
　也廼以月次正正次王王次春春次年年次元斯五¶
　者編年紀事之綱領也故書王以統之在乎尊天子¶
　卑諸侯正升黜&KR0183;勸懲作一王法為萬代規俾其禮¶
　樂征伐不專於諸侯也故用隠之元統平之春存平¶
　之正得不書乎王歟苟曰周書始命之王則二年復¶
　書何王必不然也平王明矣斯公羊之短左氏穀梁¶
<pb:KR1g0031_WYG_015-10a>¶
　得其實矣陳岳春秋折衷(山堂考索續集十二)¶
公及邾儀父¶
　名重於字故君父之前自名朋友之接自字杜例(宋本)¶
　(疏二)　儀父亦名也魯季孫行父晉荀林父亦以父為¶
　名趙集傳(陸淳春秋集傳辨疑一)¶
鄭伯¶
　鄭姬姓周厲王子宣王母弟桓公友之後也杜預春¶
　秋世族譜(宋本疏一)　周厲王母弟桓公友之後同(宋庠國語)¶
　(補音三)　幽王無道友徙其人於虢鄶之間遂有其地¶
<pb:KR1g0031_WYG_015-10b>¶
　同(通鑑音注一)¶
克段於鄢¶
　若云鄭段出奔則鄭伯但有逐弟之名而無殺弟之¶
　志啖集傳(陸淳春秋集傳微㫖上)　鄢當作鄔鄭地也在緱氏¶
　縣西南至十一年乃屬周左氏曰王取鄔劉蒍䢴之¶
　田於鄭是也傳寫誤為鄢字杜注云今頴川鄢陵誤¶
　甚矣按從京至鄔非逺又是鄭地段所以有兵衆故¶
<pb:KR1g0031_WYG_015-11a>¶
　曰克若逺走至鄢陵已出境則無復兵衆何得云克¶
　又傳曰自鄢出奔共卽自鄔過河向共城為便路若¶
　已南行至鄢陵即不當奔共也趙集傳(辨疑一)¶
(注)鄭在滎陽宛陵縣西南¶
　(疏闕文)河南郡有宛陵縣又有新鄭縣於漢則宛陵新¶
　鄭各自為縣(宋本二)¶
天王¶
　畿内稱王諸夏稱天王賈逵春秋三家經訓詁(穀梁疏十三)¶
來歸惠公仲子之賵¶
<pb:KR1g0031_WYG_015-11b>¶
　仲子惠公之母啖集傳(辨疑一)　惠公仲子聖辭也虚¶
　仝春秋摘微(文獻通考百八十二)¶
傳不書即位¶
　魯十二公國史盡書即位仲尼修之乃有所不書顔¶
　氏春秋(疏二)潁容釋例(宋本疏二)　恩深不忍則傳言不稱¶
　恩淺可忍則傳言不書劉歆　賈逵　潁容(並宋本疏二)¶
制¶
<pb:KR1g0031_WYG_015-12a>¶
　鄭地京相璠春秋土地名(水經注二十二)¶
請京¶
　京鄭都邑賈逵(史記注四十二)¶
過百雉¶
　百雉為長三百丈方五百歩古春秋左氏説(朱校宋本禮記疏五)¶
　(十九)　雉長三丈馬融春秋三家同異　王肅注(並宋本疏)¶
　(二)　韓詩説五堵為雉　左氏説三堵為雉一雉之¶
　牆長三丈五經異義(宋本疏二)　古周禮説天子城高七¶
　雉隅髙九雉公之城髙五雉隅高七雉侯伯之城髙¶
<pb:KR1g0031_WYG_015-12b>¶
　三雉隅髙五雉都城之城髙皆如子男之城高同(周禮)¶
　(疏四十一)　或云周亦九里城則公七里侯伯五里子男¶
　三里駁五經異義(同上)　天子之城髙九仞公侯七仞¶
　伯五仭子男三仭五經異義(初學記二十四)¶
出奔共¶
　共國名賈逵¶
於城潁¶
<pb:KR1g0031_WYG_015-13a>¶
　鄭城同(並史記注四十二)¶
不及黄泉¶
　天𤣥地黄泉注地中故曰黄泉服虔(文選注二十八)¶
為潁谷封人¶
　潁谷鄭地賈逵(史記注四十二)¶
士踰月¶
　士禮三月而葬今左氏云踰月於義左氏為短膏肓¶
¶
禮人君之喪殯葬皆數來月來日士殯葬皆數死¶
¶
　月死日尊卑相下之差數故士大夫俱三月其實不¶
<pb:KR1g0031_WYG_015-13b>¶
　同箴膏肓(並朱校宋本禮記疏十二)¶
改葬惠公¶
　改備禮也賈逵¶
公弗臨¶
　葬嗣君之事公弗臨言無恩禮曰改葬緦也同¶
葬故有闕¶
　言是以禮闕故同(並御覽五百五十三)¶
<pb:KR1g0031_WYG_015-14a>¶
(二年)經莒人入向¶
　克内曰入陸希聲春秋通例¶
鄭人伐衛¶
　聲罪致討曰伐同(並程端學春秋本義一)¶
(三年)經宋公和卒¶
　凡諸侯同盟名於載書朝㑹名於要約聘告名於簡¶
　牘故於卒赴可知而紀也非此則否示詳慎也趙集¶
　傅(纂例三)¶
盟於石門¶
<pb:KR1g0031_WYG_015-14b>¶
　石門齊地今濟北盧縣故城西南六十里有故石門¶
　去水三百歩京相璠春秋土地名(水經注八)¶
傳為平王卿士¶
　卿士之有事者六卿也賈逵¶
王子狐¶
　周平王之子同¶
取溫之麥¶
<pb:KR1g0031_WYG_015-15a>¶
　温周地名蘇氏邑也同(並御覧四百八十)¶
潢汙¶
　不洩謂之汙服虔(文選注四十五)¶
得臣之妹¶
　得臣齊世子名居東宫同(詩疏三之二)¶
石碏¶
　衛上卿賈逵(史記注三十七)¶
(四年)經遇於清¶
　今濟北東阿東北四十里有故清亭即春秋所謂清¶
<pb:KR1g0031_WYG_015-15b>¶
　者也土地名(水經注八)¶
會宋公陳侯蔡人衛人伐鄭¶
　衛使宋為主使大夫將故敘衛於陳蔡下服䖍(詩疏二之一)¶
於濮¶
　濮陳地賈逵(史記索隠十一)服虔(史記注三十七)¶
傳將修先君之怨於鄭¶
　隠二年鄭人伐衛是也同¶
<pb:KR1g0031_WYG_015-16a>¶
以除君害¶
　公子馮將為君之害同(並詩疏二之一)¶
阻兵¶
　(疏闕文)阻訓恃也(宋本三)¶
以賦¶
　賦兵也以田賦出兵故謂之賦服虔(詩疏二之一)¶
使右宰醜¶
　右宰醜衛大夫同(史記注三十七)¶
(五年)經於棠¶
<pb:KR1g0031_WYG_015-16b>¶
　棠魯地陳魚而觀之賈逵(史記注三十三)　棠在魯部内云¶
　本宋地盖魯宋之界上也杜例(集解二)¶
衛師入城¶
　東郡廪丘縣南三十里有故郕都土地名(水經注二十四)¶
考仲子之宫¶
　考者成室之名趙集傳(辨疑十)¶
傳天子用八¶
<pb:KR1g0031_WYG_015-17a>¶
　天子八八服注¶
諸侯用六¶
　諸侯六八同¶
大夫四¶
　大夫四八同¶
士二¶
　士二八同(並宋書十九)¶
而行八風¶
　按樂緯云坎主冬至樂用管艮主立春樂用塤震主¶
<pb:KR1g0031_WYG_015-17b>¶
　春分樂用鼔巽主立夏樂用笙離主夏至樂用絃坤主¶
　立秋樂用磬兌主秋分樂用鐘乾主立冬樂用柷敔¶
　此八方之音沈文阿義疏(宋本疏三)¶
叔父¶
　諸侯稱同姓大夫長曰伯父少曰叔父服注(詩疏九之三)¶
(七年)經滕侯卒¶
　滕國春秋後七世為秦所滅　滕自叔繡以下至公¶
<pb:KR1g0031_WYG_015-18a>¶
　丘二十一世釋例(程復心孟子年譜)¶
(八年)經遇於&KR0183;¶
　今濟隂句陽縣小城陽東五里有故&KR0183;亭土地名(水經)¶
　(注二十四)¶
(傳注)近許之田¶
　别有許邑邑自名許非由近許國始名為許劉[炫-ㄙ+ㄥ]規¶
　杜　(宋本疏四)¶
傳先配而後祖¶
　祖祖道之祭應先為祖道然後配合今乃先為配合¶
<pb:KR1g0031_WYG_015-18b>¶
　而後乃為祖道之祭鄭𤣥注　大夫以上無問舅姑¶
　在否皆三月見祖廟之後乃始成昬故譏鄭公子忽¶
　先為配匹乃見祖廟賈逵　服䖍(並朱校宋本禮記疏二十六)¶
因生以賜姓¶
　炎帝姓姜太皥之所賜也黄帝姓姬炎帝之所賜也¶
　故堯賜伯夷姓曰姜賜禹姓曰姒賜契姓曰子賜稷¶
　姓曰姬著在書傳駁五經異義(通鑑音注二百四十七)¶
<pb:KR1g0031_WYG_015-19a>¶
(九年)經於防¶
　(注闕文)在琅邪華縣東南(宋注疏本注四)¶
諸侯以字¶
　公之母弟則以長幼為氏貴適統伯仲叔季是也庶¶
　公子則以配氏為字尊公族展氏臧氏是也服䖍(宋本疏四)¶
(十一年)經十有一年¶
　十盈則更始以竒從盈數故言有也干寶函義(宋本疏四)¶
公薨¶
　周公歸政就臣位乃死何得記崩隠公見死於君位¶
<pb:KR1g0031_WYG_015-19b>¶
　不稱薨云何箴膏(朱校宋本禮記疏四十一)¶
傳爭長¶
　先登授玉服注(儀禮疏十)¶
周之宗盟¶
　宗盟尊盟賈逵(路史前紀注八)　同宗之盟服䖍　宗伯屬¶
　官掌作盟詛之載辭故曰宗盟孫毓義注　同宗之¶
　盟則無與異姓何論先後孫毓賈服異同畧(並宋本疏四)¶
<pb:KR1g0031_WYG_015-20a>¶
異姓為後¶
　若王官之伯主盟則異姓為後其餘則否也杜例(朱校)¶
　(宋本禮記疏七)¶
於郲¶
　今滎陽東四十里有故釐城土地名¶
向¶
　或云河内軹西有地名向今無杜例(並水經注七)　河内¶
　軹西有向而無城疑為蘇田土地名(路史國名紀甲)¶
隤¶
<pb:KR1g0031_WYG_015-20b>¶
　河内修武縣北有故隤城實中今世俗謂之皮垣方¶
　四百步實中高八丈際陂北隔水一十五里俗所謂¶
　蘭丘也方二百步西一十里又有一丘際山世謂之¶
　勅丘形狀相類疑即古攢茅也同(水經注九)¶
使營莵裘¶
　莵裘魯邑營莵裘以作宫室欲居之以終老也服䖍¶
鍾巫¶
<pb:KR1g0031_WYG_015-21a>¶
　祭名也賈逵¶
館於寪氏¶
　館舎也寪氏魯大夫服䖍(並史記注三十三)¶
桓公¶
(元年)傳宋華父督¶
　戴公之孫服䖍¶
目逆¶
　目者極視睛不轉也同(並史記注三十八)¶
美而艶¶
<pb:KR1g0031_WYG_015-21b>¶
　古者大夫皆乗車其妻固當乗之不可在路而見其¶
　貌盖以舊言孔父義形於色故誤以為女色之色也¶
　啖集傳(孫覺春秋經解一)¶
(二年)經取郜大鼎於宋¶
　郜鼎之名猶如和氏之璧封父之繁弱之類啖集傳¶
　(辨疑二)¶
傳十一戰¶
<pb:KR1g0031_WYG_015-22a>¶
　一戰鄭圍其東門二戰取其禾三戰取邾四戰邾鄭¶
　伐宋入其郛五戰伐鄭圍長葛六戰鄭以王命伐宋¶
　七戰魯敗宋師於菅八戰宋衛入鄭九戰伐戴十戰¶
　鄭入宋十一戰鄭伯以虢師大敗宋賈逵(史記注三十八)¶
是以清廟¶
　肅然清靜謂之清廟同(詩疏十九之一)¶
大路¶
　總名也如今駕駟高車矣尊卑俱乗之其朱飾有差¶
　服䖍(注補後漢書二十九)¶
<pb:KR1g0031_WYG_015-22b>¶
越席¶
　結括草以為席同　不緣也王肅(並史記注二十三)¶
鞶厲¶
　鞶大帶服氏(朱校宋本禮記疏三十八)¶
鍚鸞和鈴¶
　鸞在鑣和在衡同(史記注二十三)¶
三辰旂旗¶
<pb:KR1g0031_WYG_015-23a>¶
　三辰謂日月星旂旗九旂之總名同(儀禮疏十)¶
遷九鼎於雒邑¶
　今河南有鼎中觀同(書疏十五)¶
師服¶
　晉大夫賈逵(史記注三十九)¶
士有𨽻子弟¶
　士卑自以其子弟為僕𨽻　禄不足以及宗是其有¶
　𨽻子弟也服注(儀禮疏十三)¶
侵陘庭之田¶
<pb:KR1g0031_WYG_015-23b>¶
　陘庭翼南鄙邑名賈逵(史記注三十九)¶
(三年)經公子翬如齊逆女¶
　公子翬公子遂叔孫僑如為君逆夫人皆以非禮書¶
　翬遂公子而行㛰禮尤不可也啖集傳(纂例二)¶
傳韓萬¶
　曲沃桓叔之子莊伯弟賈逵(史記注三十九)　晉為大夫以¶
　韓為氏服䖍(詩疏十八之四)¶
<pb:KR1g0031_WYG_015-24a>¶
(四年)經公狩於郎¶
　四時之田其事各殊其名亦異春以閲武擇材故以蒐為¶
　稱夏以為苗除害故以苗為名秋則順天時以殺物故以獮¶
　為義冬則狩禽獸以習獸故以狩為目以為微事不謹則大¶
　事不立故毎慎於微而王徳全矣趙集傳(鄭玉春秋經傳闕疑三)¶
傳書時禮也¶
　(疏誤字)以時合禮知地非禮也　(宋本六)¶
(五年)經春正月甲戌¶
　甲戌下當記陳佗作亂之事今傳脫之趙集傳(辨疑二)¶
<pb:KR1g0031_WYG_015-24b>¶
齊侯鄭伯如紀¶
　自此適彼曰如¶
蔡人衛人陳人¶
　言人者時陳亂無君則三國皆大夫也故稱人服䖍(詩疏三之三)¶
大雩¶
　言大雩者别於山川之雩賈逵(榖梁疏三)　夏祭天名也¶
　雩逺也逺為百穀求膏雨也服注(注補後漢書五)¶
<pb:KR1g0031_WYG_015-25a>¶
傳旝動而鼓¶
　旝發石車也失名説(宋本御覧三百三十七)¶
啟蟄而郊¶
　一説郊祀天祈農事雩祭山川而祈雨也服注(注補後漢)¶
　(書五)　魯祭天以孟月祭宗廟以仲月同(朱校宋本禮記疏十八)¶
龍見而雩¶
　龍角亢也謂四月昬龍星體見萬物始盛待雨而大¶
　故雩祭以求雨也同(注補後漢書五)¶
(六年)經大閲¶
<pb:KR1g0031_WYG_015-25b>¶
　簡車馬於廟也賈注(公羊疏四)¶
子同生¶
　不稱太子者書始生賈注(朱校宋本禮記疏二十六)　莊公生當¶
　乙亥之嵗建申之月春秋長厯(通典一百五)¶
傳侵隨¶
　隨姬姓賈注(史記注四十)¶
接以太牢¶
<pb:KR1g0031_WYG_015-26a>¶
　接者子初生接見於父服䖍(御覧百四十六)¶
公問名於申繻¶
　申繻魯大夫賈逵(史紀注三十三)¶
宋以武公廢司空¶
　武公名司空廢為司城服注(朱校宋本禮記疏十四)¶
　古經解鈎沈卷十五¶
<pb:KR1g0031_WYG_015-26b>¶
